# Teine loeng
## Sisu

Teisel loengul räägime natuke asjast ka

## Debian

Debian (täisnimega Debian GNU/Linux) on vabatarkvaraline, avatud lähtekoodiga, Linuxi kernelil põhinev distributsioon, mis sisaldab rohkearvuliselt tarkvarapakette.

Debiani lõi 1993. aastal USA tarkvaraarendaja Ian Murdock. Distributsiooni nimetus Debian tuleneb Ian Murdocki ja ta naise Debra eesnimedest.

Algselt oli Debian spondeeritud Free Software Foundationi GNU projekti poolt, kuid tänaseks peetakse seda GNU projekti otseseks järglaseks. Enamus programmidest on samuti tehtud GNU projekti all (siit ka nimetus GNU/Linux) ning loomulikult on ka need programmid priivara. Siiski on põhiline, mida inimesed vajavad, rakendustarkvara, alates mängudest kuni uute programmide loomise vahenditeni. Debianiga tuleb kaasa üle mitme tuhande paketi (eelnevalt kompileeritud, efektiivsemaks ja lihtsamaks programmide paigaldamiseks koostatud tarkvara kogumid), mida võib kasutada ja edasi jagada lähtuvalt GNU General Public License'i tingimustest. Lisaks on üle mitmesaja paketi (non-free ja contrib), mida võib kasutada igaühel neist kaasas olevatest litsentsitingimustest lähtudes.

Debiani eeliseks peetakse tihti tema mugavat pakihaldussüsteemi, mille puhul pole kasutajal tarvis lahendada pakkide omavahelisi sõltuvusprobleeme, sest need lahendatakse automaatselt. Iga ajakohase Debiani peegli pealt on võimalik süsteemi alati uuendada.
